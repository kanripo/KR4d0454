# -*- mode: mandoku-view; -*-
#+TITLE: 靜修先生文集
#+DATE: 2015-09-11 15:30:25.928718
#+PROPERTY: ID KR4d0454
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0554-001靜修先生文集-卷第一.
<pb:KR4d0454_SBCK_001-1a>¶
靜修先生文集卷之一¶
　辭¶
　　　白雲(二章)¶
白雲凝情&KR0006;佩月光白露結彩&KR0006;明幽芳衆星皎皎&KR0006;¶
水波不揚渺予思之若遇&KR0006;耿在目而不忘音容著&KR0006;¶
形無方肅予中立&KR0006;四無旁子無歸去&KR0006;山高水長¶
白雲高飛&KR0006;杳不可㝷靈風長往&KR0006;聲不在乎幽林皎¶
月東生&KR0006;忽西沉玄鶴何逝&KR0006;遺之音予思未及&KR0006;實¶
懷我心儵萬里&KR0006;捐所歆曠同游&KR0006;啓雲襟子無歸來¶
&KR0006;山幽水深¶
　五言古詩¶
　　　韓魏公祠¶
定州古北門作鎭多英竒如何郡學傍獨有魏公碑乾¶
<pb:KR4d0454_SBCK_001-1b>¶
坤極厚大運動物不知堂堂宋三朝斡旋公似之惟公¶
玄黙閒泰山巳四維天宇公之祠元氣非公誰郡人一¶
何愚而於公欲私大者且勿論緒餘猶丗師千年閱古¶
堂誰歌鄭國詩(公閱古堂富公有詩)裴徊老柏前目送¶
秋鶴飛悠悠五色雲悵望今何歸¶
　　　仙臺¶
碣石來海際西南奄全燕中有學仙臺燕平欲升天燕¶
平骨巳朽遺臺猶相傳雖復生靑松歳乆摧爲煙極目¶
望海波不見三山巓三山巨鰲&KR0426;山人蟣蝨然使無不¶
足論信有亦可憐大塊如洪鑪金石能乆堅天地㑹有¶
盡何物爲神仙空山無笙鶴落日下飢鳶今古非一臺¶
浩歎秋風前¶
　　　黃金臺¶
<pb:KR4d0454_SBCK_001-2a>¶
燕山不改色易水無新聲誰知數尺臺中有萬古情區¶
區後丗人猶愛黃金名黃金亦何物能爲賢重輕德輝¶
照九仞鳳鳥&KR0138;一鳴伊誰腐䑕棄坐見飢鳶爭周道日¶
東漸二老皆西行養民以致賢王業自此成黃金與山¶
平不救兵縱横落日下荒臺山水有餘清¶
　　　經古城¶
我行常山尾高城墮吾前按轡覽形勢依依見全燕易¶
水開前襟飛狐連右肩遥想豪傑場撫已增&KR0099;然薪人¶
過我傍一笑如相憐指城前問予攷古今幾年沉思未¶
及答行歌入蒼煙¶
　　　馮瀛王吟詩臺¶
林壑少佳色風雷有清秋爲問北山靈吟臺何乆留時¶
危亦常事人生足良謀不有撥亂功當乘浮海舟飄飄¶
<pb:KR4d0454_SBCK_001-2b>¶
扶摇子脫屣雲臺游毎聞一朝革尚作數日愁朝廷乃¶
自樂山林爲誰憂視彼昻昻駒柰此汎汎鷗四維旣不¶
張三綱遂橫流坐令蚩蚩民謂茲聖與儔蚩蚩尚可恕¶
儒臣豈無尤不有歐馬筆孰能回萬牛太行千里來瀟¶
灑横中州今朝此登臨孤懷漲巖幽何當剷疊嶂一洗¶
他山羞¶
　　　張燕公讀書堂¶
隂壁下寒泉陽崖隱深洞想像張幽州當年此絃誦遐¶
情納方寸灝露警宵夢旣有眞積功豈無致時用不然¶
起絶學猶當垂後綂濟濟唐開元儒臣相伯仲文雖數¶
燕許名不並姚宋遂令百丗下煙霞抱餘痛㝷幽縱歩¶
貪懷古清歌送緬思白鹿翁眼中見連棟茲山有道氣¶
㑹遇或天縱聊以永今朝白雲不可種¶
<pb:KR4d0454_SBCK_001-3a>¶
¶
盤磴脫交䕃平壇得高岑高岑不可攀哀湍激幽音窮¶
源豈不得爽氣來駸駸靈潤發山骨沮洳下崖隂爲問¶
石上苔妙理誰曾㝷乾坤有乾溢此水無古今下有靈¶
物棲倒影毛髮森東州旱連歳呼龍動雲林顧此百丈¶
潭豈無三日霖爲霖此雖能鞭策由天心日暮碧雲合¶
空山深復深¶
　　　名飲山亭¶
飲人不飲酒千載誰與期頼有此山色我杯時一持西¶
郊逺市井林亭對山暉主人知愛客釀酒無虚時佳客¶
麟鳳然人亦難致之君亭有吾山招飲當不辭¶
　　　西山¶
西山澹無姿中有羲皇前翻思太古人事業何不傳三¶
<pb:KR4d0454_SBCK_001-3b>¶
墳亦何罪丗逺成灰煙紛紛後來人暮死爭朝妍勲名¶
史一䇿學術文千篇古人豈不然後有無窮年惟餘方¶
寸心天地相後先¶
　　　池上¶
今朝好風日出門何所之西城得山多一水&KR0045;清漪溪¶
翁指水言此貨天下竒不有磑百區猶當稻如坻擬從¶
陶朱公斷取高陽池累累九洲谷隱隱千石陂食魚素¶
無望觀水今有期所期徧區域不見貧者飢¶
　　　勸飲¶
同𩔖天地中相親理所宜前後億萬年而我生此時前¶
子旣不及後孰能待之同時四海内徧識將無期所識¶
旣無幾賞心又當誰政有賞心人㑹遇亦復希當其㑹¶
遇時豈無事相違今朝好風色不飲君何辭¶
<pb:KR4d0454_SBCK_001-4a>¶
　　　女蘿生松枝¶
女蘿生松枝不及松生年松枝摧爲薪豈知山石堅誰¶
云高山雲曾見天地先人生朝露爾豈止蜉蝣然蕩蕩¶
山海圖悠悠皇極元其間何物無何事無推遷事有古¶
今希逹觀如寒暄君今不逺游自苦良可憐¶
　　　有大如天地¶
有大如天地日夜長乾乾有小如螻蟻營營誰使然我¶
亦形蹟中豈得獨安閑萬物相爲用錯綜盈兩閒如身¶
百骸具少一爲不完有形無虚生豈予獨贅偏森然氣¶
分内旣有不可鐫蝮蛇誰宥之生生亦能延安有人道¶
尊堙滅獨不傳乾乾以爲師餘者一聽天¶
　　　孤雲¶
孤雲生幾時冉冉何所適豈無崑華高路逺嗟獨力徘¶
<pb:KR4d0454_SBCK_001-4b>¶
徊天中央明月爲顔色下有幽棲士歳晏𠋣青壁朝飲¶
澗下泉暮拂松間石相對澹忘情倒影寒潭碧¶
　　　雜著二首(集陶句)¶
人生豈不勞終古謂之然孰是都不營早起暮歸眠過¶
足非所欽躬耕非所歎但使願無違甘以辭華軒正爾¶
不可得在已何怨天自古有黔婁被服常不完榮叟老¶
帶索飢寒况當年何以稱我情頼古多此賢¶
善惡苟不應&KR0017;神昧茫然是非茍相形行止千萬端丗¶
路廓悠悠聊且慿化遷居常待其盡任眞無所先詩書¶
塞座外弱子戲我前親戚共一處餘粮宿中田促席延¶
故老斗酒散&KR0109;顔聊以永今朝百丗誰當傳¶
　　　晨起書事(丁丑五月廿八日)¶
蒼星彗明河三月麗朱方兩月忽散落一月留中央下¶
<pb:KR4d0454_SBCK_001-5a>¶
有五星連西近東少張仰面東北隅流星墜彩芒誰令¶
月有癭飄摇及吾䆫湏㬰日東生有星環四旁一星當¶
日中佇視摇晶光自北忽西旋老陽巳榆桑西北雲一¶
絲翠暈&KR0045;清芳嫰雲生碧蘚得句聲琅琅俄見雲有魚¶
其大丈許長火繩紛繞之昻然欲飛&KR0045;呼友與共觀此¶
境巳茫茫靈樞夢爲病周官夢爲祥寤言札諸闥庸俟¶
知者詳¶
　　　偶書¶
開眼昭昭天無形有痛癢斯人亦安忍斵䘮甘自枉裩¶
中蝨一嚙其死隨翻掌乃知天人間感應如影響¶
　　　游天城¶
逕逺澗隨曲崖深山漸少居然翠一城四壁立如掃天¶
設限仙凡雲生失昏曉平生萬事&KR0180;登臨即輕矯山靈¶
<pb:KR4d0454_SBCK_001-5b>¶
知信息風煙乆傾倒顧瞻困能仰汎應習稱好端居得¶
蕭寂逺眺礙孤峭乃知方寸間别有萬物表未湏凌絶¶
頂胷次青巳了¶
　　　游源泉¶
叢祠鬰蒼翠萬古藏清幽泠然石上足不逐蒼波流長¶
風索我御欲舉仍遲留白雲何山來相對亦悠悠¶
　　　㑹飲山中¶
鳴禽變&KR0004;節白雲思高山笑拊蒼然石爲謝區中縁舉¶
盃屬何人四顧心茫然雲煙互呑吐巖壑如相先人間¶
此幻境過眼成千年山家有酒令飲外可無言¶
　　　玉溪精廬¶
居然山四頽危檻俯晴春川氣生不極翠&KR0243;流衣巾林¶
隂起薄暮酒色生微醺歌聲忽落谷驚歸欲飛雲¶
<pb:KR4d0454_SBCK_001-6a>¶
　　　隱仙谷¶
山川含太古風氣如未開中有幽棲人日暮斸蒼苔吾¶
胷素羲皇人丗不可諧此地復何地怳若春登臺山扃¶
掩對峙石徑迷縈回桑麻連水竹屋宇依山崖燕南避¶
丗謡千古知我懷横渠百丗師一區竟相乖知音得元¶
老龍門有遺齋(伊川先生上文潞公求龍門庵地書畧/曰勝善上方舊址荒廢爲無用之地欲)¶
(得葺幽居其上爲避暑著書之所唐王龜剏書堂于西/谷松齋之名傳之至今某雖不才亦能爲龍門𣷹勝跡)¶
(于後代爲/門下美事)賤子孤旅人念此良悠哉於丗豈有望居山¶
亦無媒舉杯對山靈欲去仍徘徊他年要勝跡此駕當¶
招來¶
　　　游雲水菴¶
乘春&KR0108;幽濳觀化登丘山哀淙聞逺壑息駕思雲關懇¶
石密松桂結屋深茅管生煙紛漠漠激流散潺潺山石¶
<pb:KR4d0454_SBCK_001-6b>¶
浮壽色澗木榮歡顔覽物有眞意撫節驚循環悠然千¶
載情儼若磐石間眷焉欲晤語古人何當還¶
　　　題歳寒亭¶
西州有佳士種松秋水垠歳寒得所師銘齋豈徒云要¶
知松柏心亦願濯南薰交枝鬰葱蒨喜與萬木群當此¶
摇落中勁節獨排雲雖得後凋知歳寒非所欣¶
　　　泛舟西溪¶
萬山倒蒼浪一葉凌嵳峩嵳峩爲飛舞翠影如婆娑輕¶
隂散雨足淨緑生圎波人間碧海幻老眼青銅磨風雲¶
幾千古辦此雨一蓑溪南有幽人鼔棹前山阿煙深渺¶
無處月色浮松蘿¶
　　　喜雨(以雨我公田分韻得雨字)¶
壬申秋大水一雨乃孤注九年錙寸積曽未辦朝露陂¶
<pb:KR4d0454_SBCK_001-7a>¶
塘此何日還我滄洲趣夜來雲&KR0004;作期待一如故旣聞¶
漸成陣尚謂行且住甫寸驚巳狂及犁歎無數平明報¶
三尺感激淚將雨玄功亦雄哉回旋易指顧呼酒欲鯨¶
吞哦詩有神助區區喜與憂豈爲一飽慮¶
　　　雪花酒(分韻得如字)¶
古人重甘澤雨雪名所居何如千里白斂之&KR0009;一壷神¶
物與造化醖釀同機樞夢中聞酒熟天花巳紛如况復¶
吟風亭興來操百觚天地無餘春山澤豈全臞何當一¶
灑之豐年徧寰區収藏有竒功六月天爲鑪冰壷連水¶
鑑千載誰與俱林間有清風此酒不可無¶
　　　種松¶
萬牛來丘山大厦高崔嵬當年誰苦心遺此千歳材手¶
持百松子與之備傾頽殷勤囑造物爲護荒山隈今来¶
<pb:KR4d0454_SBCK_001-7b>¶
見豪末喜溢蒼煙堆十年望根立百年排風雷自此千¶
萬年再見明堂開東家十年計戢戢千頭栽豈不早有¶
望求此良悠哉¶
　　　詠梅¶
燕南舊無梅寒花爲誰芳月色隱清艶幽香竟難藏寸¶
心警殘雪孤根待朝陽只有橫斜參萬里同昏黃¶
　　　白蓮¶
水花離風塵素質更深靜灝露凝幽香皎月散清景誰¶
並絶丗姿澹然水中影青房生苦心秋風逼凉冷安得¶
同愛人共此良夜永¶
　　　玉簪¶
堂隂秋氣集幽花獨清新臨風玉一&KR0426;含情待何人含¶
情不自展未展情更眞徘&KR0422;明月光泛泛如相親因之¶
<pb:KR4d0454_SBCK_001-8a>¶
欲有託風鬟渺氷輪¶
　　　瓊花圖¶
淮海秀瓊枝獨立映千古遥知辦此初坤靈心亦苦平¶
生勞夢想江煙隔南浦春風不相待回首巳焦土𦘕圖¶
今見之依稀春帶雨芳心紛巳碎仙葩聚如語瑶臺舊¶
高寒人間此何所翩翩風袂輕幽香暗相許¶
　　　八月十七日望¶
前日中秋節今宵月方圎人間歡賞竟此際吾獨觀吾¶
觀意有在高歌問青天蒼蒼非正色而况此嬋姢去我¶
當逺近相值果正偏徑圎知幾許附麗或空懸旣疑九¶
扇如復昧左右旋有食定何物中黒胡爲然何當凌倒¶
景迫視如弄丸一祛萬古惑如生天地先吾觀意在此¶
餘光何足憐¶
<pb:KR4d0454_SBCK_001-8b>¶
　　　白馬¶
白馬誰家子翩翩秋隼飛袖中老蛟鳴走擊秦㑹之事¶
去欲名留自言臣姓施二十從軍行三十始來歸矯首¶
望八荒功業無可爲將身弭大患報效或在兹豈不知¶
非分常恐&KR0018;所期非干復讎怨不爲酬恩私偉哉八尺¶
軀膽志丗所希惜此博浪氣不遇黃石師代天出威福¶
國柄誰當持匹夫赫斯怒時事亦堪悲¶
　　　翟節婦詩(并序)¶
　　　　昔金源氏之南遷也河朔土崩天理蕩然人¶
　　　　紀爲之大擾誰復維持之者而易之西山乃¶
　　　　有婦人曰翟氏年二十餘其夫從軍死於所¶
　　　　事出入兵刃往復數百里晝伏夜行以其尸¶
　　　　歸&KR0018;土而葬之旣葬自以早寡無子遭時如¶
<pb:KR4d0454_SBCK_001-9a>¶
　　　　此思以義自完乃自决於墓側隣里救而復¶
　　　　蘇終始一節今八十餘年矣夫人心之極有¶
　　　　丗變之所不能奪者於此亦可以見之予聞¶
　　　　之爲作是詩俾其外孫田磐刻之石或百丗¶
　　　　之下有望燕山而歌予詩者使翟之風節凜¶
　　　　然如在亦庶幾乎呉人河女之章焉¶
兵塵浩無際烈士難自全婦人無九首志欲不二天燕¶
山翟氏女旣嫁夫防邊一朝聞死事健婦增&KR0099;然生有¶
如此夫早寡非所憐求尸白刃中&KR0018;土家山前事去哀¶
益深義盡身可&KR0162;無兒欲何爲所依惟黃泉郷隣救引¶
决烈日丹𠂻懸誰辦節孝翁重賦睢陽賢我昨過其郷¶
山水猶清妍聞風髮如竹飄蕭動踈煙千年吟詩臺峩¶
峩太寧巓爲招馮太師和我節婦篇(太寧山有馮道吟)¶
<pb:KR4d0454_SBCK_001-9b>¶
(詩臺距翟居甫數十里)¶
靜修先生文集卷之一¶
